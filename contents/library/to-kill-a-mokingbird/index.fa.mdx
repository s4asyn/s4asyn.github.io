---
title: 'کشتن مرغ مینا'
date: '2015-12-12'
lang: 'fa'
type: 'book'
published: 'yes'
hasReview: true
author: 'Harper Lee'
publishDate: '1960'
translator: 'فخرالدین میررمضانی'
translatePublisher: 'نشر امیرکبیر'
desc: 'مردم یک دسته اند: مردم! مردم در آزادی و حق زیستن با یکدیگر برابرند. روایتی از مبارزه با نابرابری.'
rate: 4
tags: ['literature','literature-usa','fiction','classic']
cover: './to-kill-mockingbird-cover.jpg'
---

یکی از بهترین داستان‌هایی که تا الان خواندم. از دو روزی که صرف این کتاب شد لذت بردم. جزو کتابهایی است که دوست دارم برای بار دوم بخوانمش.

در خلاصه‌‌ برداری این کتاب، جمله‌ی زیر را نوشته بودم که نمی دانم متعلق به همین کتاب است یا نه ولی:
> مردم یک دسته اند: مردم! شاید مردم در دارایی‌هاشان خواه هوش باشد یا زیبایی، خواه قدرت باشد یا ثروت، با یکدیگر متفاوت باشند ولی در آزادی و حق زیستن با یکدیگر برابرند.


### قسمت‌هایی از کتاب

> اسکات، تو اگه بتونی قبل از هر چیز یک فن کوچولو را یادبگیری، خیلی آسون می تونی با همه جور آدمی کنار بیای. اگه بخوای با کسی تفاهم داشته باشی باید یادبگیری به همه چیز از نقطه نظر او نگاه کنی ... منظورم اینه که باید تو جلد مردم رفت و وضع رو همون‌طور که اون‌ها حس می کنن حس کرد
<cite>صفحه ۴۹</cite>

>-- تو واسه فهم این مطلب هنوز خیلی بچه ای اما بعضی وقتها انجیل تو دست بعضی‌ها بدتر از یه بطری نوشیدنی تو دست ... فرض کنیم پدر تو است. <br/>
-- آتیکوس از این چیزا نمی خوره ... <br/>
-- منظورم پدرت نیست، می خوام بگم اگه مثلا آتیکوی فینچ اون قدر بخوره که از خودبی‌خود بشه، باز هم از بعضی آدمهای هوشیار بهتره. آدمهایی پیدا می شند که ... که اون قدر غصه‌ی اون دنیا رو دارند که هیچ وقت یاد نمی گیرند توی این دنیا چجور باید زندگی کنند.
<cite>صفحه ۷۱</cite>

> -- ... واسه تنوع هم شده یک دفعه با مغزت دعوا کن <br/>
-- آتیکوس ما این دعوا را می بریم؟ <br/>
-- نه دختر جان. <br/>
-- پس چرا ... <br/>
-- اینکه صد سال شکست خورده ایم، دلیل این نیست که باز تقلا نکنیم <br/>
<cite>صفحه 114</cite>

> -- ترجیح می دم که تو بری توی حیاط عقب به قوطی های خالی تیراندازی کنی، اما می دونم دنبال پرنده ها خواهی رفت. در هر حال اگه بتونی به طرقه تیراندازی کنی اشکال نداره، ولی یادت باشه که کشتن مرغ مینا گناه داره. ... <br/>
-- پدرت حق داره، مرغ مینا واسه مردم آواز می خونه، نه محصول کسی را می خوره و نه تو انبار ذرت لانه می سازه. آزارش به هیچ کی نمیرسه و فقط از ته دل چهچهه می زنه. پیداست که کشتنش گناه داره.
<cite>صفحه 138</cite>

>-- آتیکوس مثل اینکه اشتباه می کنی... <br/>
-+ چطور؟ <br/>
-- اغلب مردم غیر از این عقیده دارند ... <br/>
-+ هر کس حق داره هر طور می خواد فکر کنه و توقع داشته باشه که دیگران هم به عقایدش احترام بگذارند. اما من قبل از اینکه با دیگران زندگی کنم، باید بتونم با خودم زندگی کنم. وجدان آدم تنها چیزیه که نمیتونه تابع نظر اکثریت باشه.
<cite>صفحه 159</cite>

>-- پس چرا اینکار رو می کنین؟ <br/>
-+ بله؟ آهان منظرت اینه که چرا وانمود می کنم که[دائم الخمر هستم]؟ خیلی ساده است بعضی ها از طرز زندگیم خوششون نمی آد.البته می تونستم بگم به درک. می خواد خوششون بیاد یا نه، واسه من فرقی نمی کنه. اما نمی گم به درک! ... ببینید من کوشش می کنم که یه دلیل بهشون بدم. مردم خوششون می آد واسه هر چیزی یک دلیل داشته باشند. من به ندرت به شهر می آم، ولی وقتی می آم اگه یک کمی تلوتلو بخورم و از این پاکت بخورم فلانی درگیر بدچیزی شده. واسه اینه که نمی خواد طرز زندگیش رو عوض کنه. دست خودش نیست، ناچاره <br/>
-- اما این درست نیست که آدم خودش را بدتر از آنچه هست نشون بده <br/>
-+ درست نیست، اما واسه مردم مفیده. بین خودمون بمونه، این مردم هیچ وقت و هیچ جور حالیشون نمی شه که من واسه ی این، اینطور زندگی می کنم که دلم می خواد این طور زندگی کنم
<cite>صفحه 296</cite>
